export const text = `Handlovská tenisová liga je organizovaná jednokolovo, čo znamená, že každý hráč sa stretne s každým súperom iba raz. O konečnom poradí rozhoduje umiestnenie v tabuľke. Hráč na prvom mieste automaticky postupuje do vyššej ligy (najmä v mužskej časti súťaže). Pre hráčov na hranici postupu je pripravený barážový systém – zápasy, ktoré často rozhodujú o osude hráčov a ich zaradení v nasledujúcej sezóne.
                  Zápasy sa odohrávajú na tradičnom antukovom povrchu, ktorý je obľúbený pre svoj pomalší charakter, no zároveň kladie vyššie nároky na techniku aj fyzickú kondíciu. Hráči musia byť pripravení na dlhé výmeny a náročné pohybové nasadenie, čo prináša atraktívny zážitok aj pre divákov. Liga prebieha každoročne od mája do septembra, pričom na jej konci prebieha vyhodnotenie sezóny.
                  A keďže má tenis v našom meste svoje pevné miesto, radi Vás privítame v areáli Hutira Relax Club, kde si tenis môžete skúsiť aj zahrať a následne si oddýchnuť pri vychladenom pive Baník od lokálneho výrobcu u nás v Mauribare.`;
